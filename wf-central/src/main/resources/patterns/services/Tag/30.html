<article>

    <h1 class="topic">Еміграція з України</h1>
    <p>Зміст:</p>
    <ul class="content-art notmarker">
        <li>
            <a href="" ng-click="gotoAnchor(1)">
                Крок 1. Ознайомтесь із загальними вимогами щодо еміграції
            </a>
        </li>
        <li>
            <a href="" ng-click="gotoAnchor(2)">
                Крок 2. Переконайтесь, що інша держава надасть Вам громадянство
            </a>
        </li>
        <li>
            <a href="" ng-click="gotoAnchor(3)">
                Крок 3. Зберіть документи для отримання права на виїзд
            </a>
        </li>
        <li>
            <a href="" ng-click="gotoAnchor(4)">
                Крок 4. Подайте документи до міграційної служби
            </a>
        </li>
        <li>
            <a href="" ng-click="gotoAnchor(5)">
                Крок 5. Надайте останні документи, після отримання позитивного рішення
            </a>
        </li>
        <li>
            <a href="" ng-click="gotoAnchor(6)">
                З яких причин Вам можуть відмовити у виїзді
            </a>
        </li>
        <li>
            <a href="" ng-click="gotoAnchor(7)">
                Корисно знати
            </a>
        </li>
        <li>
            <a href="" ng-click="gotoAnchor(8)">
                Законодавство
            </a>
        </li>
    </ul>
    <h1 id="anchor1">Крок 1. Ознайомтесь із загальними вимогами щодо еміграції</h1>
    <p>
        У законодавстві зазначено вичерпний перелік підстав, обставин та обмежень для виходу з громадянства України.
    </p>
    <p>
        Можна зазначити декілька головних пунктів:
    </p>
    <ol>
        <li>Вихід із громадянства виключно добровільний та потребує безпосередньої участі людини або її довіреної особи.</li>
        <li>Не допускається вихід з громадянства без отримання громадянства іншої країни.</li>
        <li>Якщо вихід стосується дітей та неповнолітніх – до 14 років рішення приймається батьками, з 14 до 18 років обов’язкова письмова згода дитини, завірена нотаріально.</li>
        <li>Підстави для відмови з боку держави обмежені вичерпним переліком.</li>
    </ol>
    <p>
        У більшості випадків ця процедура проходить після отримання згоди іншої держави видати Вам право (вид) на проживання.
    </p>
    <p>
        Виїзд з України на постійне місце проживання (еміграція) – це достатньо довга процедура (до 3-х місяців),
        в результаті якої Вам ставлять відмітку про зняття з реєстрації (виписку) в громадянський паспорт, а в закордонний паспорт – штамп про виїзд на ПМП.
        Таким чином Вас знімають з обліку в органах Державної міграційної служби та ставлять на облік Міністерства іноземних справ України.
        Виїзд та всі наступні дії за кордоном виконуються тільки із закордонним паспортом.
    </p>
    <h1 id="anchor2">Крок 2. Переконайтесь, що інша держава надасть Вам громадянство</h1>
    <p>
        Оскільки відмовитися від громадянства України без отримання іншого неможливо, Вам необхідно переконатися, що інша країна точно надасть Вам громадянство.
    </p>
    <p>
        Кожна країна має свою імміграційне законодавство, і відповідно до нього Вам потрібно пройти певну процедуру. Тільки після того, як Ви отримаєте позитивну відповідь, можна переходити до наступного кроку.
    </p>
    <h1 id="anchor3">Крок 3. Зберіть документи для отримання права на виїзд</h1>
    <p>
        Всі копії документів, які Вам треба зібрати, повинні бути нотаріально завірені, Вам обов’язково треба мати при собі оригінали цих документів.
    </p>
    <p>
        На першому етапі потрібно зібрати наступні документи:
    </p>
    <ol>
        <li>
            Свідоцтво про народження всіх від’їжджаючих, або відповідний витяг з РАЦСу
            (за необхідності ви можете його замовити на порталі <a href="https://igov.org.ua/service/1533/general" target="_blank">iGov.org,ua</a>).
        </li>
        <li>
            Документи, що підтверджують усі випадки зміни ПІБ
            <ol type="a">
                <li>
                    Свідоцтво про <a href="https://igov.org.ua/service/1535/general" target="_blank">одруження</a>,
                    або <a href="https://igov.org.ua/service/1536/general" target="_blank">розлучення</a> (за необхідності ви можете його замовити на порталі iGov.org,ua)
                </li>
                <li>Свідоцтво про зміну ПІБ кожного з заявників (за необхідності ви можете його замовити на порталі iGov.org,ua)</li>
                <li>Інші документи про зміну ПІБ (за наявності)</li>
            </ol>
        </li>
        <li>Нотаріальна заява-згода від чоловіка/дружини, що залишається в Україні або нотаріальне пояснення особи, яка ніколи не перебувала в шлюбі.</li>
        <li>Нотаріальна заява-згода батьків та/або свідоцтво/свідоцтва про їх смерть.</li>
        <li>Нотаріальна згода на виїзд дитини віком від 14 до 18 років (якщо виїжджають батьки разом з дитиною).</li>
        <li>Заява-анкета (2 екз.) завірена за місцем роботи, а непрацюючим – за місцем реєстрації.</li>
        <li>
            Копія паспорта громадянина України (всі сторінки з відмітками).
            Якщо є проблеми з оригіналом – можна замовити відповідну послугу на порталі <a href="https://igov.org.ua/service/1431/general" target="_blank">iGov.org,ua</a>.
        </li>
        <li>
            Копія паспорта громадянина України для виїзду за кордон (1 сторінка). 
            Якщо він відсутній – можна його замовити на порталі <a href="https://igov.org.ua/service/176/general" target="_blank">iGov.org,ua</a>.
        </li>
        <li>4 фотокартки 3,5 на 4,5 см як на паспорт (на кожного від’їжджаючого, крім дітей до 7 років).</li>
        <li>Квітанція про сплату платежу.</li>
        <li>Довідка обласного довідкового бюро про реєстрацію місця проживання (у м.Дніпро за адресою – вул.Троїцька, 21а для всіх від’їжджаючих).</li>
        <li>Копія ІПН (індивідуальний податковий номер)</li>
        <li>Копія трудової книжки.</li>
    </ol>
    <h1 id="anchor4">Крок 4. Подайте документи до міграційної служби</h1>
    <p>
        Всі зібрані документи та їх нотаріальні копії треба надати для їх звірки інспектором:
    </p>
    <ul>
        <li>до управління державної міграційної служби у Вашому місті (колишній ОВІР), якщо Ви знаходитесь на території України;</li>
        <li>до дипломатичних представництв/консульських відділень України, якщо Ви за кордоном.</li>
    </ul>
    <p>
        Заяву треба подавати особисто або через Вашого представників з відповідним нотаріальним документом. Очікування рішення може тривати до 3-х місяців.
    </p>
    <p>
        Після перевірки органом міграційної служби ставиться штамп на звороті Вашої заяви та робиться відповідний надпис.
    </p>
    <h1 id="anchor5">Крок 5. Надайте останні документи після отримання позитивного рішення</h1>
    <p>
        Після того, як Ви отримаєте позитивне рішення про право на виїзд для постійного проживання за межі України, необхідно надати останні документи:
    </p>
    <ol>
        <li>Довідка з податкової інспекції (другий екземпляр видається виїжджаючому для пред’явлення на митниці).</li>
        <li>Довідка райвійськкомату про зняття з військового обліку (для чоловіків).</li>
        <li>Довідка з пенсійного фонду про здачу пенсійного посвідчення (обов’язково вказати дату з якої припинено нарахування пенсії).</li>
        <li>Довідка про відсутність судимості (можна замовити на порталі <a href="https://igov.org.ua/service/1/general" target="_blank">iGov.org,ua</a>).</li>
        <li>Трудова книжка зі звільненням, для звірки (копія та оригінал).</li>
        <li>Паспорт громадянина України з випискою за місцем реєстрації (після зняття з реєстрації).</li>
    </ol>
    <p>
        Після виконання всіх необхідних дій Ви отримуєте відповідний штамп до паспорту громадянина України для виїду за кордон, з яким і подорожуєте до країни постійного перебування.
    </p>
    <h1 id="anchor6">З яких причин Вам можуть відмовити у виїзді</h1>
    <p>
        Підстави, за якими держава може відмовити у виходу з громадянства України, та строк дії відмови обмежені вичерпним переліком:
    </p>
    <ol>
        <li>Робота з відомостями, які становлять державну таємницю, – до виходу терміну, який встановлено Законом України “Про державну таємницю”.</li>
        <li>
            Не виконані аліментні, договірні чи інші зобов'язання – до їх виконання або розв'язання спору за погодженням сторін 
            у передбачених законом випадках або забезпечення зобов'язань заставою, якщо інше не передбачено міжнародним договором України.
        </li>
        <li>Почато досудове розслідування – до закінчення впровадження по справі.</li>
        <li>Осудження за вчинення злочину, – до відбуття покарання або звільнення від покарання.</li>
        <li>Ухиляння від виконання обов’язків, визначених судовим рішенням, рішенням іншого органу (посадової особи), – до виконання цих обов’язків.</li>
        <li>Свідоме надання неправдивих відомостей щодо себе – до виявлення причин та наслідків надання неправдивих відомостей.</li>
        <li>По відношенню громадянина подано цивільний позов до суду – до закінчення провадження по справі.</li>
        <li>Перебування під адміністративним наглядом органів внутрішніх справ, – до закінчення нагляду.</li>
    </ol>
    <h1 id="anchor7">Корисно знати</h1>
    <p>
        На розгляд заяви та документів уповноваженими органами до передачі на прийняття рішення президенту України виділяється 8 місяців. 
        Рішення про вихід з громадянства повинно бути офіційно видано президентом України у вигляді указу. 
        З моменту вступу цього указу в силу заявник перестає бути громадянином України.
    </p>
    <p>
        Значно спрощено припинення громадянства України для тих, хто бажає прийняти білоруське громадянство. 
        За згодою між країнами, при поданні документів на громадянство в Білорусі, білоруський уповноважений орган сповіщає Україну про набуття громадянства заявником. 
        Україна, в свою чергу, оформляє припинення громадянства заявника. Дата виходу з українського громадянства буде вважатися дата прийняття в громадянство Республіки Білорусь.
    </p>
    <h1 id="anchor8">Законодавство</h1>
    <ol>
        <li>
            <a href="http://zakon3.rada.gov.ua/laws/show/2235-14" target="_blank">
                Закон України «Про громадянство України»
            </a>
        </li>
        <li>
            <a href="http://zakon1.rada.gov.ua/laws/show/3857-12" target="_blank">
                Закон України «Про порядок виїзду з України і в'їзду в Україну громадян України»
            </a>
        </li>
        <li>
            <a href="http://zakon2.rada.gov.ua/laws/show/2503-12" target="_blank">
                Постанова ВРУ від 26.06.1992 № 2503-XII «Про затвердження положень про паспорт громадянина України та про паспорт громадянина України для виїзду за кордон»
            </a>
        </li>
        <li>
            <a href="http://zakon2.rada.gov.ua/laws/show/152-2014-%D0%BF" target="_blank">
                Постанова КМУ від 07.05.2014 № 152 «Про затвердження зразка бланка, технічного опису та Порядку оформлення, видачі, обміну, 
                пересилання, вилучення, повернення державі, знищення паспорта громадянина України для виїзду за кордон, його тимчасового затримання та вилучення»
            </a>
        </li>
        <li>
            <a href="http://zakon2.rada.gov.ua/laws/show/z1241-16" target="_blank">
                Наказ МВС України від 16.08.2016 № 816 «Про затвердження Порядку провадження за заявами про оформлення документів для виїзду громадян України за кордон на постійне проживання»
            </a>
        </li>
        <li>
            <a href="http://zakon5.rada.gov.ua/laws/show/3855-12" target="_blank">
                Закон України «Про державну таємницю»
            </a>
        </li>
    </ol>

</article>