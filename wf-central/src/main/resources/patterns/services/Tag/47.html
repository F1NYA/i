<article>

    <h1 class="topic">Як подати інформаційний запит</h1>
    <p>Зміст:</p>
    <ol class="content-art">
        <li>
            <a href="" ng-click="gotoAnchor(1)">
                Що таке інформаційний запит
            </a>
        </li>
        <li>
            <a href="" ng-click="gotoAnchor(2)">
                До якої інформації обмежено доступ
            </a>
        </li>
        <li>
            <a href="" ng-click="gotoAnchor(3)">
                Як подати інформаційний запит
            </a>
        </li>
        <li>
            <a href="" ng-click="gotoAnchor(4)">
                У який строк надається інформація
            </a>
        </li>
        <li>
            <a href="" ng-click="gotoAnchor(5)">
                Яка відповідальність за ненадання інформації
            </a>
        </li>
        <li>
            <a href="" ng-click="gotoAnchor(6)">
                Законодавство
            </a>
        </li>
    </ol>
    <h1 id="anchor1">1. Що таке інформаційний запит</h1>
    <p>
        <strong>Інформаційний запит</strong> – це законна вимога громадянина, 
        або юридичної особи до розпорядника інформації надати публічну інформацію, що знаходиться у його володінні.
    </p>
    <p>
        <strong>Публічна інформація</strong> – це відображена та задокументована будь-якими засобами та на будь-яких носіях інформація, 
        що була отримана або створена в процесі виконання суб'єктами владних повноважень своїх обов'язків, передбачених чинним законодавством, 
        або яка знаходиться у володінні суб'єктів владних повноважень, інших розпорядників публічної інформації, визначених Законом.
    </p>
    <p>
        <strong>Суб'єкт владних повноважень</strong> – орган державної влади, орган місцевого самоврядування, інший суб'єкт, 
        що здійснює владні управлінські функції відповідно до законодавства, у тому числі на виконання делегованих повноважень.
    </p>
    <p>
        Запитувач має право звернутися до розпорядника інформації із запитом на інформацію незалежно від того, 
        стосується ця інформація його особисто чи ні, без пояснення причини запиту.
    </p>
    <h1 id="anchor2">2. До якої інформації обмежено доступ</h1>
    <p>
        В окремих випадках доступ до публічної інформації може бути обмежено, якщо її оприлюднення завдасть шкоди особі або державі.
    </p>
    <p>
        До такої інформації відноситься:
    </p>
    <ul>
        <li>конфіденційна інформація про особу;</li>
        <li>державна таємниця;</li>
        <li>службова інформація, наприклад, зібрана слідчим при розслідуванні.</li>
    </ul>
    <p>
        Кожен державний чи комунальний орган має надавати всю наявну інформацію, на запит особи, якщо на інформацію немає обмежень.
    </p>
    <h1 id="anchor3">3. Як подати інформаційний запит</h1>
    <p>
        Запит на інформацію може бути індивідуальним або колективним. Запити можуть подаватися в усній, 
        письмовій чи іншій формі (поштою, факсом, телефоном, електронною поштою) на вибір запитувача.
    </p>
    <h3>Запит на інформацію має містити: </h3>
    <ul>
        <li>ім'я (найменування) запитувача, поштову адресу або адресу електронної пошти, а також номер засобу зв'язку;</li>
        <li>загальний опис інформації або вид, назву, реквізити чи зміст документа, щодо якого зроблено запит, якщо запитувачу це відомо;</li>
        <li>підпис і дату за умови подання запиту в письмовій формі.</li>
    </ul>
    <p>
        Для письмових запитів використовуються відповідні <a href="http://zakon5.rada.gov.ua/laws/show/z0629-11" target="_blank">форми запитів на інформацію</a>, 
        які можна отримати в розпорядника інформації та на офіційному веб-сайті відповідного розпорядника. 
        Зазначені форми мають містити стислу інструкцію щодо процедури подання запиту на інформацію, її отримання тощо.
    </p>
    <p>
        Якщо з поважних причин (інвалідність, обмежені фізичні можливості тощо) особа не може подати письмовий запит, 
        його має оформити відповідальна особа з питань доступу до публічної інформації, обов'язково зазначивши в запиті своє ім'я, 
        контактний телефон, та надати копію запитувачу. Також заявнику надається реєстраційний номер запиту для контролю за зверненням.
    </p>
    <h1 id="anchor4">4. У який строк надається інформація</h1>
    <p>
        Розпорядник інформації має надати відповідь на запит на інформацію не пізніше п'яти робочих днів з дня отримання запиту.
    </p>
    <p>
        Якщо запит стосується інформації, необхідної для захисту життя чи свободи особи, щодо стану довкілля, якості харчових продуктів і предметів побуту, 
        аварій, катастроф, небезпечних природних явищ та інших надзвичайних подій, що сталися або можуть статись і загрожують безпеці громадян, 
        відповідь має бути надана не пізніше 48 годин з дня отримання запиту, при цьому клопотання про термінове опрацювання запиту має бути обґрунтованим.
    </p>
    <p>
        В окремих випадках строк надання інформації може бути продовжено. Якщо запит потребує опрацювання великого обсягу документації, то відповідь може бути надана у строк 20 днів. 
        В такому випадку розпорядник інформації обґрунтовано повідомляє запитувача в письмовій формі про затримку не пізніше п'яти робочих днів з дня отримання запиту.
    </p>
    <h1 id="anchor5">5. Яка відповідальність за ненадання інформації</h1>
    <p>
        За порушення законодавства про інформацію передбачено покарання. Якщо вам безпідставно відмовляють в наданні інформації, затягують її надання, 
        або надають не те, про що ви запитували, ви маєте право звернутись в поліцію або прокуратуру з заявою про адміністративне правопорушення.
    </p>
    <p>
        Покарання за порушення права на інформацію встановлено статтею 212-3 Кодексу про адміністративні правопорушення та передбачає штраф або громадські роботи.
    </p>
    <p>
        До заяви про адміністративне правопорушення необхідно додати копію інформаційного запиту з датою подачі і відміткою про прийняття такого запиту державним органом.
    </p>
    <h1 id="anchor6">Законодавство</h1>
    <ol>
        <li>
            <a href="http://zakon0.rada.gov.ua/laws/show/2657-12" target="_blank">
                Законом України «Про інформацію».
            </a>
        </li>
        <li>
            <a href="http://zakon0.rada.gov.ua/laws/show/2939-17" target="_blank">
                Законом України «Про доступ до публічної інформації».
            </a>
        </li>
    </ol>
</article>